หมายเหตุ: คู่มือการติดตั้งโรซ่าโอเอสฉบับมีรูปภาพประกอบ สามารถศึกษาได้จาก ภาคผนวก ก. (โฟลเดอร์ Document ในแผ่น CD)

ขั้นตอนการติดตั้งโรซ่าโอเอส

1) คัดลอกไฟล์ของโรซ่าโอเอสทั้งหมดจากโฟลเดอร์ RosaOS ในแผ่น CD ไปไว้บนเซิร์ฟเวอร์ตามตำแหน่งที่ต้องการ เช่น C:\AppServ\www\rosa\ 

จากตำแหน่งที่เราทำการวางโฟลเดอร์นี้ ทำให้เราสามารถเข้าถึงโรซ่าโอเอสผ่านทางเว็บบราวเซอร์ด้วย URL http://localhost/rosa/ 
ซึ่งในตอนนี้ยังไม่พร้อมให้เข้าใช้งาน เราจะต้องทำการแก้ไขไฟล์ .htaccess ก่อน (วิธีการเปิดเพื่อให้ Apache ใช้งาน .htaccess ได้นั้นทำได้โดยการเปิดการทำงานของ mod-rewrite) 
การแก้ไขนั้นทำได้โดยเปิดไฟล์ .htaccess (C:\AppServ\www\rosa\.htaccess) ขึ้นมา และทำการแก้ไขโค้ดบรรทัดที่ 3 
จากตัวอย่างจะแก้ไข RewriteBase เป็น /rosa/ เนื่องจากโฟลเดอร์ของโรซ่าโอเอสนั้นถูกเข้าถึงได้โดย http://localhost/rosa/ 
(หากสามารถเข้าถึงโรซ่าโอเอสได้โดย http://localhost/ ให้ทำการแก้ไข RewriteBase เป็น / )


2) เข้าไปยัง URL ที่เป็นที่อยู่ของโฟลเดอร์โรซ่าโอเอสหรือ http://localhost/rosa/ หากระบบตรวจสอบแล้วว่าผู้ใช้ยังไม่ได้ทำการติดตั้งโรซ่าโอเอส จะแสดงหน้าจอการติดตั้งโรซ่าโอเอสขั้นตอนที่ 1

ที่หน้าจอการติดตั้งขั้นตอนที่ 1 ระบบจะทำการตรวจสอบความพร้อมของการติดตั้ง โดยสิ่งที่ระบบตรวจสอบ สามารถอธิบายได้ ดังนี้

	PHP:  PHP ที่ติดตั้งอยู่บนเซิร์ฟเวอร์นั้นเป็นเวอร์ชั่นที่ใหม่กว่าเวอร์ชั่น 5 หรือไม่
	CodeIgniter Config File: ไฟล์สำหรับตั้งค่าของโรซ่าโอเอส (ci_application/config/config.php) สามารถแก้ไขได้หรือไม่
	CodeIgniter Database File: ไฟล์สำหรับตั้งค่าฐานข้อมูลของโรซ่าโอเอส (ci_application/config/database.php) สามารถแก้ไขได้หรือไม่
	RosaOS Folder: โฟลเดอร์หลักของโรซ่าโอเอส (rosa_os/) สามารถแก้ไขได้หรือไม่
	Apps Folder: Application Folder (rosa_os/apps/) สามารถแก้ไขได้หรือไม่
	Userfiles Folder: Userfiles Folder (rosa_os/users_file) สามารถแก้ไขได้หรือไม่
	ZipArchive: ไลบรารี่ ZipArchive ได้รับการติดตั้งไว้บนเซิร์ฟเวอร์หรือไม่

เมื่อระบบตรวจสอบแล้วว่ามีความพร้อมในการติดตั้ง (เงื่อนไขทุกข้อเป็น Yes) ให้กดปุ่ม Next เพื่อเข้าสู่ขั้นตอนที่ 2

 
3) ที่หน้าจอการติดตั้งขั้นตอนที่ 2 ระบบจะแสดงไฟล์สำหรับตั้งค่าของโรซ่าโอเอส ซึ่งผู้ใช้จำเป็นต้องแก้ไขข้อมูลบางส่วน นั่นคือ ในบรรทัดที่ 14 ของไฟล์ตั้งค่า

ให้ผู้ใช้เปลี่ยนค่าของ URL ให้เป็นที่อยู่ของโฟลเดอร์ที่จัดเก็บไฟล์ทั้งหมดของโรซ่าโอเอส เช่น http://localhost/rosa/
เมื่อทำการแก้ไขค่า URL แล้วให้กดปุ่ม Next เพื่อเข้าสู่ขั้นตอนที่ 3 ซึ่งระบบจะแสดงไฟล์สำหรับตั้งค่าฐานข้อมูลของโรซ่าโอเอส
 

4) ในขั้นตอนที่ 3 ของการติดตั้ง ผู้ใช้จำเป็นต้องทำการแก้ไขค่าของข้อมูล ในบรรทัดที่ 40-44 ของไฟล์ตั้งค่า โดยทำการแก้ไขข้อมูล ดังนี้

	บรรทัดที่ 40 ให้ระบุค่าโฮสต์เนมให้กับฐานข้อมูล
	บรรทัดที่ 41 ให้ระบุ Username สำหรับเข้าใช้งานฐานข้อมูล
	บรรทัดที่ 42 ให้ระบุรหัสผ่านสำหรับเข้าใช้ฐานข้อมูล
	บรรทัดที่ 43 ให้ระบุชื่อฐานข้อมูลที่ต้องการเชื่อมต่อ
	บรรทัดที่ 44 ให้ระบุประเภทของฐานข้อมูล เช่น mysql, postgre, odbc, sqlite เป็นต้น

เมื่อแก้ไขเสร็จสิ้นแล้ว ให้กดปุ่ม Next เพื่อเข้าสู่ขั้นตอนที่ 4 ซึ่งเป็นขั้นตอนในการสร้างบัญชีการใช้งานของผู้ดูแลระบบ


5) ในขั้นตอนที่ 4 ให้ทำการกรอกข้อมูลในแต่ละช่องให้ครบถ้วน โดยข้อมูลที่จำเป็นต้องกรอกนั้น ประกอบไปด้วย

	Username: ชื่อบัญชีผู้ดูแลระบบ
	Password: รหัสผ่านของบัญชีผู้ดูแลระบบ
	Re-Password: ยืนยันรหัสผ่านของบัญชีผู้ดูแลระบบ (กรอกรหัสผ่านอีกครั้ง)
	Email: อีเมลแอดเดรสของผู้ดูแลระบบ

เมื่อกรอกข้อมูลครบถ้วนแล้วให้กดปุ่ม Next เพื่อเข้าสู่หน้าขั้นตอนที่ 5 ซึ่งเป็นอันเสร็จสิ้นขั้นตอนการติดตั้ง